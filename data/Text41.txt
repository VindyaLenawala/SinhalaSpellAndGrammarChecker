මාව උඩ ගිහින් ඇහැරුණා. කෝ පපුවට තුරුල් වෙලා උන්  සුදු බේබී නැ. ඇඳ රෙද්ද මත මගේ පවිත්‍ර බවේ සංකේතය තියෙනවා. මම ඒක දැකලා ගොඩක් සතුටු උනේ මගේ හිත ගත් කුමාරයාට එය සතුටෙන් පුදන්න පුළුවන් උන නිසා. 

ඊයේ රෑ මතක් වෙන කොට ඇඟ සීතල වෙනවා. සුදු බේබී මාව ගොඩක් සතුටු කරා. මේ මෝ/ඩ/යා උදෙන්ම නැගිටලා කොහේ ගියාද මාවත් දාලා. මම හිතුවේ අද දවල් වෙනකන් නිදී ගනියි කියලා.

කාමරේ හැඩි වෙලා. මම ඇඳ රෙද්ද මාරු කරලා කාමරේ අස් කරන්න ගත්තා. පිච්චිලා ගිය ඉටිපන්දම් තැන තැන තියෙනවා. පුළුවන් විදිහට ඒවා අරන් ඩස්පින් එකකට දැම්මා. සේරම අස් කරලා මම ඉක්මනට ආවේ සුදු බේබිව හොයාගෙන.. එයා මාවත් දාලා උදෙන්ම අද නැගිටලා කොහේ ගිහින්ද මන්දා.

මම රහස් කමරෙන් ඔහුව හොයාගෙන පරණ සිංහබාහු බංගලාව පුරා ගියා. ඔහු ඉන්නවා ඉහල බැල්කෙනි එකේ ඉදන් ඈත දුම් දාන තේ වතු දිහා බලාගෙන.. මම පසුපසින් ගිහින් එයාව තුරුල් කර ගත්තා. උදේ පාන්දර සීතල සේරම ඉවරයි ඒ වතේ උණුසුමට. 

" ඔයා හරිම නරකයි. මාව තනියම දාලා ඇවිත්.."

මම එයාට තුරුල් වෙලා කිව්වා. එයා අනෙක් පස හැරිලා මාව එයාගේ පැත්තට හරවා ගෙන ලී ගරදි වැටට හේත්තු වෙලා මගේ නලල සිප ගන්නවා. ඊයේ  රෑ ශරීරය පුරාම ගිය ඒ පුරුදු හාදුවේ පහස මේ හිමිදිරි පාන්දර නැවත නැවත විදින්න ආසයි. එයා දන්නවා ලස්සන 
සි/ප ගන්න.

" මම උදේ ඇහැරිලා ගොඩක් වෙලා ඔයා දිහා බලාගෙන හිටියා. චුටී බබෙක් වගේ නිදාගෙන ඉන්න විදිහ දැක්කම ඇහැරන්න දුක හිතුනා. අනික උදේ පාන්දරත් මට නරක දෙයක් කරන්න හිතුනොත් එහෙම.. ඊයේ කෙ/ල්/ල මාව පි/ස්/සු වැට්ටුවානේ.." එයා හිනා වෙලා කියනවා.

" අනේ යන්න සුදු බේබී.. මාවත් ඇහැරන්න තිබුනා. උදෙන්ම මොකද මෙතන කරන්නේ.."

මම එයාගේ පපුවට නැවත තුරුල් උනා. එයා මගේ හිස අතගාලා බදාගත්තා. මේ අපේ වසන්ත කාලේ.. අපි ඒ සතුට විදින්න ඕන.

" මම මේ හිතුවේ සපුමලී.. මේ බංගලාව රෙපෙයාර් කරලා ගන්න. අලුත් බංගලාවේ අයියා කොහෙමත් ඉන්නවා. අපිටම කියලා නිදහසේ ඉන්න ඕන.. දිරලා ගිය දේවල් අලුතෙන් දාලා තීන්ත පාරක් ගාලා මම බංගලාව අලුත් කරලා ගන්නවා. ඊට පස්සේ අර ලී පඩිපෙළට හරි යන ගානට බබාලා හදනවා.."  එයා මගේ නලල සිපගෙන කියනවා.

" අනේ යන්න සුදු බේබී.. දැන් ඔයාගේ කටේ ඕකමයි.. පව් ලොකු බේබී.. අපි අද යන් සොනාලී මිස්ව කොහොම හරි කැමති කර ගන්න.."  මම එයාගේ පපුවේ ඇගිල්ලෙන් බලි කුරුටු ගාමින් කිව්වා.

ඇගිලි තුඩු වලින් ඉස්සිලා මා ඒ දෙ/තො/ල් ලගට ලන් උනා. එයා පහත් වී මට පහසු කරා. මේ සීතල පරදා මගේ හදවත උණුසුම් උනා. ඒ දෙ/තො/ල් රස විදගෙන බැල්කෙනි එකේ අපි සැහෙන්න වෙලාවක් සිප ගත්තා.

අපි උදෙන්ම ලැස්ති උනා සමරදිවාකර ලෝයර් අංකල්ගෙ ගෙදර යන්න. නඩුව දිනපු සතුටට අංකල්ට ස්තුතියි කරලා තෑගි දීලා එන්න එක්කම ලොකු බේබිගෙ කටයුත්ත ගැන කතා කර ගන්න.

අද ලොකු බේබී ලස්සනට ඇදලා උදෙන්ම සුදානම් වෙලා. ආදරේ ට වැදගත් හිත නේද.. ලොකු බේබිගේ කකුල් පන නැති උනාට ආදරේ විදින්න බාදාවක් නෑ. අද ලොකු බේබී ගොඩක් සතුටෙන් යන්න සුදානම් උනා.

අද පියදාස මාමා ආවේ නෑ. ලොකු බේබිව පස්සෙන් දාගෙන සුදු බේබී කාර් එක ගත්තා. මාත් ඉස්සරහ නෝනා හාමු වගේ වාඩි වෙලා ගමන පිටත් උනා. සුබ ගමනක් යන කොට සතුටු සිතින් අපි පිටත් උනා. 

" අන්තිමට සේරම හොද විදිහකට විසදුනා නේද පුතා.. මට ගොඩක් සතුටුයි මගේ යාලුවා වෙනුවෙන් යුතුකම් ඉටු කරන්න පුළුවන් උන නිසා.."

සමරදිවාකර ලෝයර් අංකල් සතුටු සිතින් අපිව පිලිගෙන කැම මේසයට තේ බොන්න එක්කගෙන ගියා. සොනාලී මිස් ඉන්නවා ඉස්සරහම.. ලොකු බේබී මනමාලයා වගේ සොනාලී මිස්ට ඇහැ දාගෙන ඉන්නවා.

" අංකල් අපෙන් පොඩි තෑග්ගක්.."

 සුදු බේබී අපි ගෙනා තෑග්ග හා  සුදු ලියුම් කවරයක දැමු චෙක් පතක් ලබා දුන්නා. අංකල් තෑග්ග සතුටු සිතින් බාර ගෙන සුදු ලියුම් කවරය ඇර චෙක්පත බාගෙන එලියට අරන් එය නැවත දමා සුදු බේබිට දී කතා කරා.

" මට මේ ගාස්තුව බාර ගන්න බෑ පුතා. ඔයාගේ ඩැඩී මගේ හොදම යාලුවා. ජිවිතේ ගොඩක් අමාරු තැන්වල මට උදව් කරලා තියෙනවා. එ දේවල් වලට ප්‍රති උපකාර විදිහට මම මේ නඩුවේ පෙනී සිටියේ.. ඒක මගේ යුතුකම.."  

ලෝයර් අංකල්ගේ බල කිරීමට සුදු බේබී නැවත ලියුම් කවරය අරන් සාක්කුවේ දා ගත්තා. අපි එක එක දේවල් කතා කර කර තේ බොන්න ගත්තා.

"මම මේ ඔයාලා හැමෝම හම්බ වෙන්න එන්න හිටියේ.. අද ආව එක ලොකු දෙයක්.. මට කියන්න වැදගත් දෙයක් තියෙනවා.."

කෑම මේසයේ ඉදිරිපස සිටි සොනාලී මිස් අපි සැවොම දෙස නෙත් යොමු කොට පවසනවා. අපි හැමෝගෙම අවදානය ඇය වෙතට යොමු උනා. තේ කොප්පයක් කටේ තියාගෙන ලොකු බේබි ඇයගේ කතාව අහනවා.

" මම හෙට රට යනවා.."

සොනාලී මිස් කිව්ව කතාවට ඉස්පොල්ලේ ගිහින් ලොකු බේබිගෙ ඇගේ තේ එක හැලුණා. ලොකු බේබී දැස් ලොකු කරගෙන පුදුමෙන් සොනාලී මිස් දෙස බලාගෙන ඉන්නවා. ඒ ආරංචිය නම් ලොකු බේබිට දරා ගන්න බෑ.

" මම මාසයක් ඉන්න බලාගෙන ආවේ.. ඒත් අම්මීට පාලුයිලු.. මට ඉක්මනට එන්නලු.. අනික මගේ වැඩත් ගොඩක් තියෙනවා කර ගන්න.. ඔයාලා හොද යාලුවෝ.. ආයේ කාලෙකින් මම එන එකක් නෑ. ඉතිං මට සමු ගන්න අවසර.."

සොනාලී මිස්ගේ වදන් පපුවට උ//ල් පි/හි/ය/කි/න් අනිනවා වගේ දැනුනා. තම හදවතේ උතුරා යන ආදරේ කියා ගන්නවත් බැරිව බොඳ වූ දෑසින් ලොකු බේබි ඇය දෙස බලාගෙන ඉන්නවා.  

ලොකු බේබී පව්.. ආදරේ උපන්ගෙයිම මැ/රි/ලා යන්න හදන්නේ. ඒ මූණ බලන්න බෑ දුකයි. මමයි සුදු බේබියි මූණට මුණ බලාගෙන සුසුම් හෙලුවා.

අන්තිමට අපිට ගෙදර එන්න උනේ ගොඩක් දුක් වෙලා. ලොකු බේබිගේ ආදරේ හිත ඇතුලෙම තියාගෙන අපි සොනාලී මිස්ට සමුදීලා ආවා.

" ලොකු බේබිට මොනවා උනත් කියන්න තිබ්බේ.. බේබිගෙ ආදරේ සොනාලී මිස් දැන ගත්තා නම් නවතින්නත් තිබුනා.. " 

මම එනගමන් පිටුපස සීට් එකට හැරිලා ලොකු බේබී දෙස බලාගෙන කිව්වා. බේබී ගොඩක් දුකෙන් ඉන්නවා.

"දැන් කියලා වැඩක් නෑ සපුමලී.. එයා හෙට රෑට රට යනවා. ආයේ කාලේකින් එන්නේ නෑලු.. මම බොරු බලාපොරොත්තු තියන් හිටියා විතරයි.." ලොකු බේබී ඇස් දෙකේ කඳුළු පුරවගෙන වීදුරුවෙන් ඉවත බලාගෙන කියනවා.

" ඒ උනාට සොනාලී මිස් රට යන්නේ ලොකු බේබී ආදරේ කරනවා කියලා නොදැන.. ඒක ලොකු අපරාධයක්.. " මම ලොකු බේබී දෙස බලාගෙන කිව්වා..

" හ්ම්ම්ම්.. මොකද කරන්නේ.. මගේ ආදරේ හිත ඇතුලේම නිදන් කරනවා.. තනිකම මට උරුම දෙයක් සපුමලී.. දැන් මගේ මල්ලී හරි මගේ තනිකම නැති කරන්න ඉන්නවා. මට ඒ හොදටම ඇති.."

ලොකු බේබී දුකෙන් කියනවා. බේබිව රිද්දන්න බැරි නිසා මම නිහඬ උනා. සුදු බේබිත් ඇස් වලින් කිව්වා ඒ කතාව නතර කරන්න කියලා.

හවස් වරුවේ ලොකු බේබී සොනාලී මිස්ගේ චිත්‍රයක් ලස්සනට ඇන්දා.. මම හිතන්නේ බේබී ඇන්ද ලස්සනම චිත්‍රය.. ඒ හිතේ දුක පින්සලකට අරන් ලස්සන චිත්‍රයක් බවට ලොකු බේබී පත් කරා.

" මේක මම හෙට සොනාලී මිස්ට දෙනවා. එයාට රට ගියාම මාව මතක් වෙන්න.."

ලොකු බේබී හරිම ආසාවෙන් ඒ ඇදපු චිත්‍රය සොනාලී මිස්ට දෙන්න අරන් ගියා. මම හා සුදු බේබී ඔහු යන දෙස බලාගෙන ඉන්නවා.

" ඔයා මාර මල්ලියෙක්.. අයියගේ ආදරේ දිනා ගන්න කිසිම දෙයක් කරන්නේ නෑ. මොනවා හරි කරලා සොනාලී මිස්ව ලොකු බේබිට සෙට් කරන්න පුළුවන් විදිහක් හිතන්නකෝ.."

මම සුදු බේබිට සැර කරලා කිව්වා. එයයි මායි වරුවක්ම බංගලාවේ ඉදිරිපස සිමෙන්ති බංකුවට වෙලා කල්පනා කරා..

"හරි සපුමලී.. ආවා අයිඩියා එකක්.." එකපාරම දෙයක් මතක් වෙලා එයා කතා කරනවා. මාත් උනන්දුවෙන් එයා දෙස බලන්න ගත්තා..

" හ්ම්ම්. කියන්නකෝ ඉතිං.. අගේ නොකර.." මම එයා නිහඬව ඉන්න නිසා සැර කරලා කතා කරා 

"අපි හෙට මෙහෙම කරමු.. 

"කොහොම ද...

අවසානය අදම ඕනද... හ්ම්ම්.. හෙට දෙමු නේද

ස්තුතියි 
එරන්ද රත්නසේකර 