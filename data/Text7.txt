වර්තමානයේ  වෙළෙඳපොළේ සහ පාරිභෝගිකයන් අතර ජනප්‍රියතාවට පත්ව තිබෙන්නෙ  නැවුම්ව වෙළඳපොළෙන් ගතහැකි මස් මාංසයි.  
නැවුම්  මස් මාංස පරිභෝජනයට සුදුසු මෙන්ම එය ප්‍රණීත ලෙස සකස් කර ගැනීමට හැකිවීම, මෙම මාංසවල පෝෂණ සංඝටකවලට හානි සිදු නොවීම, කාලය ඉකුත් නොවීම ආදී කාරණා නිසා මෙකී නැවුම් මාංස ආහාරයට ගැනීම සුදුසු වේ.
ඔබ දැක තිබෙන සහ ඔබ මස් මාංස මිලදී ගන්නා බොහෝ වෙළෙඳසැල්වල නැවුම්  මස් මිලදී ගැනීමට නැත. ඒ වගේම ලංකාවේ කුකුළු මස් ඇතුළු අනෙකුත් මස් මාංස සම්බන්ධව විශේෂ නීතියක් ද නැත.  
යම් මස් වර්ගයක් පැය කිහිපයක් ගතවීමෙන් අනතුරුව අධිශීතකරණයේ (-18 -15) අඩු ශීත තත්ත්වය යටතේ තිබිය යුතුය. නමුත් පැය කිහිපයක කාලයක් ශීතකරණ තත්ත්වය යටතේ නොතබා පැය කිහිපයකට  පසුව නැවත නැවුම් ලෙස පැය කිහිපයක් පමණ ශීතකරණයෙන් ඉවත් කොට ස්වාභාවික පරිසරය යටතේ තබාගත  හැකිය. ඉන් පසු සෑම අවස්ථාවකදීම අධි  ශීතකරණ  (-18 -15) අඩු තත්ත්වය යටතේ තබාගැනීමෙන් දින කිහිපයක් අධිශිතකරණයේ මස් මාංස  තබාගැනීමට හැකියාව තිබේ.
එබැවින් මෙම ආහාර නැවත ස්වාභාවික පරිසර තත්ත්වය යටතේ තබාගත නොහැක. එහෙත් අපට මේ මාංසවල නැවුම්බව හඳුනා ගැනීම ඉතාමත් අපහසු කාර්යයකි.
කූට වෙළෙන්දන්  රෝගී තත්ත්ව නිසා මිය ගිය කුකුළන් මෙම නැවුම් මාංස සපයන ස්ථාන වලට රැගෙන එ්ම ද සිදු කරනු ලබයි.
 නැවුම් මාංස ප්‍රදේශයකින් තවත් ප්‍රදේශයකට ප්‍රවාහන කිරීමේදී එය ප්ලාස්ටික් භාජනවල හෝ යම් කිසි උපකරණවල ගබඩා කොට ප්‍රවාහනය කරනු ලැබේ. මෙම අවස්ථාවලදී ද මෙම ආහාර සම්බන්ධව නීති කඩ කිරීමක් සිදු වන අතර මේ සම්බන්ධව 1980 අංක 26 දරන ආහාර පනතේ සහ මාංස සම්බන්ධව ප්‍රතිපාදන ඇති ගෝඝාතක ආඥා  පනතට අනුව නීතිමය ක්‍රියාමාර්ග ගැනීමට නිසි ප්‍රතිපාදන නැත.
වෙළෙඳසැලේ පවතින මෙම නැවුම් කුකුළු මස් ලෙස ඇති මාංස  කාලයක් තිස්සේ ශීතකරණවල දමමින් නැවත නැවත ප්‍රදර්ශනය කරමින් දූෂණයට ලක් වූ ආහාර විය හැකිය. ඒ වගේම ඇතැම් මාංස නරක් නොවීම සඳහා ප්‍රතිජීවක ඖෂධ මෙන්ම කෘමිනාශක යොදන අවස්ථාද තිබේ. එය බරපතළ ගැටලුවකි.