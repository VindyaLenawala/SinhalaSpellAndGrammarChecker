" අප්පච්චි මම සෙල්විත් එක්ක කෝවිලට ගිහින් එන්නද..?? "
ඉතිම් යන්තම් ඇසෙනා වළලු හඬට තම දියණියගෙ දෙපා පියගැටපෙල අසළ නැවතුනු බව හැඳිනගත් විජේන්ද්‍ර මහතා දියණිය වෙත පෑවෙ නෝක්කාඩු බැල්මකි..

" නේත්‍රා...මගෙ නම් වැඩි කැමැත්තක් නෑ ඔය දෙමළ කෙල්ල මෙහේ යන එන එකට.." 

පියාගේ අවවාදාත්ම ස්වරයට නේත්‍රා කුඩා බළල් පැටවෙකු මෙන් හොරගල් ඇහිඳින්නට වුනේ පියගැටපෙලෙහි අත්වාරුව නියතුඩුවලින් කොනිතිගසනා ගමන්ය.

 " අනේ අප්පච්චි.."
යුවතිය සිහින්සරයෙන් විමසන්නීය.

" හොඳයි පරිස්සමෙන් ගිහින් එන්න ඕන.. අනිත් එක නාඳුනන කා එක්කවත් කතාවට යනවා එහෙම නෙමෙයි.."

" හා.අප්පච්චි.."
යුවතිය මිටින් මුදාහළ කිරිල්ලියක මෙන් සෙල්වි සොයා මුළුතැන්ගය වෙත දිව යන අයුරු විජේන්ද්‍ර මහතා බලා සිටින්නේ මුවෙහි සිනහවක් ද සමගින්ය.මොකද නොමැතිව තම දියණිය උස්මහත් කළේ අපහසු වෙනි.ඉදින් තමාගේ වටිනාම වස්තුව ඇයයි. ප්‍රාණ සම දියණිය පරිස්සම් කරන්නේ සියල්ල පසෙකළාය.ඇයට කිසිවක බරපතළ බවක් නැත්තේ එනිසාය. සුරතලිය ලොව දකින්නේ තම පියාගෙන්ය.සිතට බියද එනිසාවෙනි.

                  ~       ~        ~~
" සෙල්වි...මට පිච්ච මල් වැලක් ඕන." 
යුවතිය,සෙල්විට පෙන්වූයේ කෝවිල අසල තිබෙනවා කුඩා මල්කඩ පේලියයි.

" පුංචි නෝනා ඔහොම ඉන්නකෝ .මම අරන් එන්නම්.."
සෙල්වි යුවතියව කෝවිල් දොරටුව අසල දොරටුව අසල තබා මල්කඩයෙන් පිච්ච වැලක් ගැන ආවේය .සෙල්වියුවතියගේ හිසෙහි පිච්ච මල් වල පැළඳුවේ ප්‍රවේශමිනි..

" අපෙ අප්පා...පුංචි නෝනා සිංහල කෙල්ලෙක් කියල කියන්නවත් බෑ. කකුල් වලට පාද සලම්, අතට වල්ලු ,කනට ලොකු තෝරු තෝඩු ,කොන්ඩෙට පිච්චමල් ,සාරියට පුංචි නෝනා තවත් ලස්සනයි.ඇස්වහක් කටවහක් නෑ ඉතිම් .."
නේත්‍රා සෙල්විගේ වදන්වලින් කම්මුල් රත් පැහැ කරගත්තේ විලිබරවය..

" අනේ යන්න සෙල්වි.ඔයත් මට විහිළු කරනවා නේද ? "
 නේත්‍රා කුඩා දැරියක මෙන් නෝක්කාඩු බැල්මක් පා කළාය. සෙල්වි මුව වසාගෙන සිනහසුනේය.

" හරි..හරි.දැන් යන් කෝවිල ඇතලට ලොකුහාමු කිව්වනේ ඉක්මනට එන්න කියලා.."
 සෙල්විත්, නේත්‍රාත් කෝවිලෙන් පිටතට පැමිණියේ අඩ හෝරාවකටත් පසුවය. මල්කඩ පේළිය අසලම මිනිසුන් කීපදෙනෙක්ම වට වී බලා සිටින්නේ කුමක් හෝ කලබලයක් දෙසය.යුවතියගේ දෙපා ඇයටත් නොදැනීමේ ඒ දෙසට ඇදුනේය.ඒකේ දෑස් විසල් වී ගියේ භීතියෙනි. තරුණයෙකු ට බිම පෙරලාගෙන පහර දෙන අයුරු ඇය බලා සිටින්නේ වෙව්ලමිණි.තම වෙවුලනා අතකින් සෙල්විගේ අත තදකොට අල්වාගත්තේය.ඇය එතරම්ම බියවී සිටියාය. කාල වර්ණ කමිසයෙහි දෑත් අපිලිවෙලට නවා ගනිමින් තරුණයාට තව තවත් පහර දෙන විසල් දේහධාරී මිනිසා යුවතියගේ සිත බියෙන් පුරවාලුවේය.යුවතිය දෑතින්ම තම මුව වසාගත්තේ රුදුරු දේහධාරීයා ,තරුණයාට එල්ල කළ පා පහර දැකය.
" අනෙහ්.."
 පහර දීම වලක්වන්නටද කිසිවකු ඉදිරිපත් නොවුණේය.

" අපි යන් පුංචි නෝනා... ලොකු මහත්තයා කිව්වනේ ඉක්මනට එන්න කියලා.."
යුවතිය තවත් වරක් හැරී දේහධාරියාගේ කෝපයෙන් වියරු වැටුණු රුව  දෙසට නෙත් යොමු කළේය..සෙල්වී බිය වී ඉන්නා යුවතිය කැටුව සෙනග අතරින් ඈතට ඇදුනේය. නමුදු යුවතිය රූකඩයක් මෙන් සෙල්වි පසු පස ගමන් කලා විනා ඇය පියවි සිහියෙන් බොහෝ දුර ගොස් සිටියාය කලකෝලාහලයන්ට කුඩා කල සිටම සිත බිය වන්නේය.ඉදින් යුවතිය කම්පනයට පත් වී සිටියාය..යුවතියගේ මනසේ දේහදාරියාගෙ වියරු රුව තත්පරයෙන් තත්පරයේ සක්මන් කරන්නට විය.

                    ~      ~       ~~

රාජිව්ගේ දෑස් දින කිහිපයක්ම සෙව් ඒ රුව අතර අතරමන් වූයේ දැන් හෝරාවක සිටය.defender රථයෙන් මඳක් ඈතට වන්නට ඇති මල්කඩයෙන් තරුණියක් පිච්ච වැලක් ගෙන ගොස් යුවතියගේ හිස සැරසූ අයුරු රාජීව් බලා සිටියේය.යුවතිය දකින මොහොතක් වුවද සිත පහන් හැඟීමෙන් පිරී යන්නේය.
" මගෙ කෙල්ල.."රාජීව් ලෝභකමෙන් යුවතියගේ සිනාව දෙසම බලා සිටියි.යුවතිය මිතුරියත් සමග හරි හරියට දොඩමළු වන්නීය.පළමු වරට දුටු දා මෙන්ම අදද ඇය සාරියකින් සැරසී සිටියාය.යුවතියගේ කන් පෙති මත රැඳි හුරුබුහුටි තෝඩු සමග ඇති වූයේ සියුම් ඊර්ෂ්‍යාවකි. තමන්ට ඇඟිලි තුඩකින්වත් ස්පර්ශ කරන්නට නොහැකි කන්පෙති මත තෝඩු යුගලය දිලිසෙන්නේ රාජිව්ට තව තවත් ආඩම්බරකම් පාන්නා මෙන්ය. දිගු සිහින් රන්දම්වැල ඇයගේ සාරිපොටෙන් වැසුනු ලැම මත්තට වැටී තිබුණි.එයින් ඇයව තවත් හැඩ කර තිබුණි.රාජිව් තම ළය පිරිමැදගත්තෙ ' ඉවසපන් තව ටික දවසක් ..' යැයි තමාටම මුමුණා ගනිමිනි.රාජීව් තම දබර ඇඟිල්ලෙන් රථයේ කළු පැහැ වීදුරුවෙන් පෙනෙනා ඇගේ රුව ස්පර්ශ කරන්නේ සංයමයෙනි.හදවතට දැනෙනා ප්‍රේමය මෙතෙකැයි කියා කියන්නට නොතේරෙන්නේය.
 මුහුණට කරදර කරනා කෙහෙරැළි කන්පෙති අතර රඳවමින් යුවතිය කෝවිල තුළට ගමන් කළේය.එන්න එන්නම ඈතට ඇදෙන යුවතිය කෙදිනක හෝ තම ජීවිතයෙන්ද ඈතට ඇදී යයිදෝ හැඟීමක් රාජීවිගේ ළය සිරකර දැමුවේය.

" බොස්.." නුවන්ගේ හඬට රාජීව්ගේ කල්පනා ලොව බිඳී ගියාය. වීදුරුවෙන් දෑස් ඉවත් කරගත් රාජීව් නුවන් දෙසට හෙළුවේ ප්‍රශ්නාර්ථ බැල්මකි.

" අර කෙලවරේම මල් කඩේ ඉන්න මිනිහා දැන් පැය භාගෙක විතර ඉදලා මේ වටේ කරකැවෙනවා බොස්.."
රජය්ගේ තියුණු දෑස් ඒ දෙසට යොමු වුනේ සැනෙකිනි.හිස් වැස්මක් පළඳා සිටි මිනිසා වටපිටාව නිරීක්ෂණය කරයි.රාජීව් ගේ සහ නුවන්ගේ දෑස් තියුණුව එල්ල වී තිබුනේ ඒ දෙසටය.
 නාඳුනන මිනිසාගේ වැලමිට පුරා ඇති කැළල දැක රාජිව් කලබල විය.නාඳුනන මිනිසා කෝවිල් දොරටුව වෙත පියවර තබද්දී රාජීව්ගේ සිතට පැමිණියේ යුවතිය පිළිබඳව බියකි.දෙවරක් නොසිතා දේ හදාරියා රථයෙන් පිටතට පැමිණියේය. තම ස්වාමියා පසුපස නුවණද ගමන් කලේ යුහුසුලුවය. රාජිව් නාඳුනන මිනිසාගේ ගෙලෙන් අල්වා ගත්තේ අසුරු සැනෙකිනි.ඔහුද සඟවාගෙන සිටි තියුණු ආයුධයකින් රාජීව්ගේ ගෙලට පහර දෙන්නට උත්සාහ කළේය.රාජිව්ගෙන් ලද පහර කිහිපයකට පසුව ඔහු අඩපණ වූයේන් නුවන් හිස් ආවරණය ඉවත් කළේය.

" උඹ..? "
නුවන්ගේ දෑස් පුදුමයෙන් විසල් වූවේය.ඔහු කුලසූරිය මන්ත්‍රීතුවරයාගේ පෞද්ගලික ආරක්ෂකයාය.ඔහුගේ විශ්වාසවන්තම සේවකයාය.
රාජිව්ගේ අනුමානය නිවැරදිය.වැලමිට පුරා ඇති තුවාල කැලලින් ඔහුව හදුනාගත්තේ කෝවිල ඇතලට යන විටය.
රාජිව්ගේ දෑස් රත් පැහැ වී දෑතේ නහර නටන්නට වූයේය.නිශ්චිතවම මොහු පැමිණෙන්නට ඇත්තේ සියුමැලියට අනතුරක් කරන්නටය.
" බ#&...මං උඹට..."
රාජිව් අපහසුවෙන් සිටගෙන සිටිනා මිනිසාට පා පහරක් එල්ල කලේ දරාගත නොහැකි කෝපයෙනි.
රිදුම් දෙන්නේ තමාගේ හදවතය යුවතිය ලෙයින් තෙත් වී සිටිනා අයුරු නෙත් ඉතිරියේ ඇඳීමකිගේ හදවත සිරකර දමමිනි.දෑත් මිටි මෙල වී ගියේ කෝපයේ දරාගත නොහැකිවය.පහර කා සිටින මිනිසා අඩපණව බිම වැටී සිටියේ සිහියත් අසිහියත් අතරය.කාල වර්ණකමිසයේ දෑත් ඉහළට නවා ගත්තේ අපිළිවෙලටය. බිම වැටී සිටින මිනිසා අසලට යන්තම් පහත් වී කමිසයෙන් ඔහුව ඔසවා නැගිටවූයේය.ඔහුගේ නාසයෙන්ද මුඛයෙන් ද රුධිරය ගලන්නේය.තවත් පා පහරවල් කිහිපයක් ද එල්ල කළේය.තම ප්‍රධානියා වියරු වැටී සිටිනා අයුරු නුවන් බලා සිටින්නෙ පසෙක සිටය.මිනිසුන් එකා දෙන්නා වට වී බලා සිටින්නේ කසකුසුවක්ද සමඟය.

" බොස් මෙතන තව ඉන්න එක සේෆ් නෑ..ගාඩ් එකත් නැතුව.."
 නුවන් පැවසූවට රාජිව් එකග වූයේ රොක් වී සිටිනා මිනිසුන් දෙසටද බැල්මක් පා කරය.හිස කෙස් අතරින් දෑගිලි යවා හුස්මකින් ළය සැහැල්ලු කරගත්තේ සන්සුන් වන්නටය..
නමුදු යුවතිය..?
සියල්ලට පෙර ඇය සොයා ගත යුතුය..

" මගෙ කෙල්ල.." 
නුවන් රාජිව් අසනකම් බලාසිටියා මෙන් දෑසින් පෙන්වූයේ කෝවිල් බිමෙන් ඈතට ඇදෙනා යුවතියගේත් , සෙල්විගේත් රුවයි..
දේහදාරියට සැනසුම් සුසුමක් හෙලුනේ නිරායාසයෙනි.

ආරක්ෂකයන් ද නොමැතිව පැමිණීම ගැන රාජිව් සිටියේ පසුතැවෙමිනි.නුවන්ට ආරක්ෂකයින් ගෙන්වාගෙන පහර කෑ මිනිසාද සමග පිටවයන ලෙස පවසා  යුවතියගේ රථය පිටුපසින් ගමන් කරන්නෙ ඇය නිවසට යන තුරු හදවතට බිය නිසාවෙනි.සියල්ලට පෙර යුවතියගේ ආරක්ශාව ගැන සැලකිලිමත් විය යුතුය.

කීප සැරයක්ම  උත්සාහ  කරලා දැන් තමයි ගෲප් එකට කතාව දාගන්න පුලුවන් උනේ 🥺🥺🥺
ඔන්න ළමයි අද නම් දිග කොටසක් දුන්නා 😍😍😍ඔයාලගෙ comment  තමයි මට ගොඩක් වටින්නෙ