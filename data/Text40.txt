"අනේ තාත්තේ යන්න එපා..."
මා තිගැස්සී අවදි වූයෙමි.කාමරය පුරාම මා දෑස් ගෙන ගියේ ඔහු කොහෙදැයි සෙවීමටය.නමුත් කාමරයෙහි කිසිදු සේයාවක් නැත.නමුත් මට දැණුනේ කවුරුන් හෝ කාමරයේ ඉන්නා බවකි.එහෙත් කිසිවකුත් නැත.ජනෙල් පියනක් සමග තිර රෙදි පවා සුළඟට රටා මවන්නේ හරි හරියටය.නමුදු ජනෙල් පවා හොදින් වැසූ බව මට මතකය.ඒවා දැන් හැර ඇත.කවුරුන් හෝ පිටව ගියා සේ ජනේලය පවා සෙළවෙමින් තිබුණි.මාගෙන් සිහිය ගිලිහෙන විට පවා මට දැණුනේ කවුරුන් හෝ මා ඔසවා ගත්  බවය.මාගේ හිස අත ගෑ බවය.මා සිතුවේ ඒ තාත්තා කියාය.ඒ ඔහුගේ ස්පර්ශය තරම්ම මට එහි ආරක්ෂාකාරී බවක් දැණුනු හෙයිනි.එය සිහිනයක් විය හැකි කියා සිතුවද,මා ඇද මත සිටීම දැණුනු සියල්ල සත්‍යක් බව හැගවීමට සමත් විය.ඒ රාත්‍රියේදී මා ඇදෙහි නොනිදාගත් නිසාය.මට හොදටම මතකය.මා ඇදට වී සුව නින්දක් නොපැතුවෙමි.ඒ රැයෙහි සිදු වූ දේ නිසාය.එහෙත් මැදියමේ මාගෙන් සිහිය කෙමෙන් ගිලිහුණේ වේදනාවන්ගෙන් මිරිකෙමින් සිටි මොහොතකය.ඒ ඇසිල්ලේ මට අසිහියෙන් වුවද ඇද මතට ඒමට නොහැක.එසේ පැමිණියද මා මෙසේ සුවසේ බ්ලැන්කට්ටුව යටට වී නිදාගන්නේ කෙසේද,එවිට මට ඒ දැණුනු ස්පර්ශය කාගේද,සියල්ල පැටළී ඇත.එය ලිහීමද මා තවත් පටලවන්නක් බඳුය.

මා නැගිටීමට සැරසුණේ ජනේලය වැසීමටය.නමුදු නැගීටීමටවත් නොහැකි ලෙසම මුළු ගතම අප්‍රාණික වී ඇත්තෙමි.උගුර කට පවා වියළී  ගොස් ඇස් කෙවෙනි පවා රිදුම් දෙන්නේ හිසත් සමගය.සිදු වූ සියල්ල දැන් මෙනෙහි කිරීමද හිසරදයකි.ජනේලය වැසීම අතැර දැමූ මා බ්ලැන්කට්ටුව ගෙළ දක්වා ඇදගනිමින් තව තවත් එයට ගුළි වූයේ දැනෙන සීතලෙහිද නිමක් නොවද්දිනි.වේදනාව මුළු සිරුරම වෙළාගනිද්දී මා දෑස් පියාගත්තේ එය මට යම් තරමක හෝ සහනයක් ගෙනේ යැයි සිතුණු නිසාය.

                            ***

"වට් හැපන්ඩ් දහරා....ඔයා අද ලීව්නම් දැනුවත් කරන්න බැරිද කළින්...කම්පැණි එකේ රූල්ස් කියලා දෙයක් තියෙනවා ඔයා දන්නවා ඇතිනේ....අනික ඊයේ ඔයා සෙන්ඩ් කරපු mail එකේ පොඩි errors වගයක් තියෙනවා...සර් මෙහෙ යකා නටනවා ඔයා නෑ කියලා ඒක කම්ප්ලීට් කරගන්න...දන්නවනේ සනිලාත් නැති එකේ ඔයා ඔෆිස් එකේ ඉන්නම ඕනා කියලා...."
සංකේත් පවසන්නේ දැඩි හඩකිනි.වරදක් කළ දරුවකුට තරවටු කරන්නා බදු හඩක් එහි ගැබ්ව ඇත්තේ මා හදිසියේම නිවාඩු බව පැවසූ නිසාය.කාර්යාලයේ මා සිටිය යුතුම බව මා දන්නා මුත් මට අද අපහසුවෙන් හෝ යාමට සිත් නොදුන්න්නේ පෙර දින සිදු වූ සිදුවීමට තවමත් සිත ගැස්සී ඇති නිසාය.

"සොරි සර්...අද මට එන්නම බැරි තරම් අමාරුයි...සර් දන්නවනේ කවදාවත් මම මගේ ජොබ් එක මගෑරලා නෑ...මට අද ඇත්තටම අමාරු නිසයි සර් ලීව් රික්වෙස්ට් එකක් කළේ...."
මා පැවසුවේ බොරුවක් නොවන සත්‍යකි.එය ඔහුද දනී.මා කවදත් සේවයට මුල් තැන දුන් තැනැත්තෙකි.වෙනත් දිනවලදී මා අසනීපයක් වුවද රාජකාරියට වාර්ථා කරන්නේ නිවසෙහි සිටීමට තරම් ප්‍රියතාවක් නොමැති නිසාය.එහෙත් අද එය වෙනස් වී ඇත.

"අයි නෝ දැට් දහරා...ඉට්ස් ඔකේ...අද ඔයා ලීව් එක ගන්න...ඒත් එක කන්ඩිෂන් එකක් මත...."
ඔහු කල්පනාබරිතව කීවේය.ඔහුගේ හඩේ ගැබ්ව තිබූයේ බලාපොරොත්තු සුන් වූවාක් බදු හැගීමකි.එහෙත් ඇයි,එය මගේ සිතට ගෙනාවේ කුතුහලයකි.නැතිනම් එය මට දැණුනු අයුරු විය යුතුය.

"මොකක්ද සර්...."
මාද කුතුහලයෙන් යුතුව විමසුවෙමි.

"අපේ කැන්ඩි බ්‍රාන්ච් එකේ ඕපනින් එකට මෙහෙන් යවන්න කෙනෙක් සිලෙක්ට් කරගන්න බැරුව හිටියේ....මම හිතන්නේ ඒකට ඔයා තමා හොදම කෙනා...මිස්ටර් අග්නව් එක්ක යන්න හෙට ගමනට රෙඩි වෙලා ඉන්න....මම හිතන්නේ සර්ගේ අයිඩියා එක සතියක් විතර එහෙ ඉන්නයි....එහෙ අලුත් ළමයින්ට ට්‍රේනින් එකක් දෙන්න වගේම මෝටිවේශන් එකක් දෙන්න ඔයා තමයි මේ කම්පැණි එකේ ඉන්න සුදුසුම කෙනා....."
සංකේත් කීවේ මාගේ හිත බර කරය.ඒ ගිනි මකරාව මතක් වීමෙනි.ඔහු කටින් පමණක් නොව දෑසින්ද ගිනි පිඹින හැටි දෑසග මැවී පෙනුණේ චිත්‍ර කතාවක් ලෙසය.ඔහු සමග එක දිගට සතියක් වැඩ කිරීම මා ලෝදිය හැලියකට ඇද දමන්නක් සේය.

"ඕකේ සර්...අයි විල් කම් ටුමෝරෝ...තැන්කියූ සර් මං ගැන තියපු විශ්වාසේට...."
මා පැවසුවේ අන් කල හැකි දෙයක් මතකයට නොපැමිණි හෙයිනි.ආයතනයෙන් සතියක් පමණ ඉවත්ව සිටීම ඇතැම් විට සිතටත් සහනයක් වේයැයි සිතුවේ එදා කරදර කිරීමට පැමිණි පුද්ගලයාගෙන් හා නාදුනන්නාගෙන් සැගව සිටීමට මෙය හොද අවස්ථාවක් වූ නිසාය.

"ඕකේ දහරා...මම ඔයාට අනෙක් විස්තර mail කරන්නම්..."

"ඔකේ සර්....තැන්කියූ..."
දුරකථනය මා පසෙකින් තැබුවේ තව මොහොතක් හෝ නිදාගැනීමට අපේක්ෂාවෙනි.තවමත් උණ පහව ගොස් නැත.නමුත් පෙරට වඩා ඇගෙහි රස්නය අඩු වී ඇත.අමාරුවෙන් වුවත් මා නැගිටිය යුතු වුවත් දැන් අවශ්‍ය මට තවත් නිදාගැනීමටය.මා නිකමට මෙන් වේලාව බැලුවේ පරිසරයෙහි තවමත් යම්තම් අදුරු ගතියක් තිබුණු හෙයිනි.නමුදු අට පසුවී විනාඩි ගණනකුත් ගෙවී ඇත.එසේනම් වැහි කෝඩ නිසා පරිසරය අදුරකින් පිරී ඇතැයි මා සිතුවෙමි.මා දෑස් පියා ගත්තේ සිතුවිල්ලකින් තොරවය.ඒත් සමගම දුරකථනයට කෙටි පණිවිඩයක් ආවේ එසැනෙනි.මා එය විවෘත කලේ ඊළඟට කුමන ගිණි ගෙඩියක් ඒදෝයි සිතමින්ය.එහෙත් එහි වූයේ හෙට යාමට නියමිත ගමන පිළිබඳ විස්තර ඒවා තිබූ විද්‍යුත් පණිවිඩයකි.මා එය පසුව කියවීමට අදහස් කරගත්තේ දැන් ඒ සදහා කාලය වැය කිරීම අපහසු නිසාවෙනි.නමුත් ඒත් සමගම ඇමතුමක් ආවේ මා ඒ පිළිබඳව අවධානය යොමු කරන විටය.

මතුවට.......

ඒ පාර මොන ගිනි ගෙඩියක්ද දන්නේ නෑනේ....

දහරාව කාටද දෙන්න හොද....කමෙන්ට් කරගෙනම යන්නකෝ...කතාවට දැන් හොද ප්‍රතිචාර ටිකක් තියෙනවා...මම ගොඩක් ආසාවෙන් බලාගෙන ඉන්නවා ඔයාලා දාන කමෙන්ට්...ඒවට මම රිප්ලයි කරන්නම් ළමයිනේ...ඉස්සරහටත් කතාව එක්කම රැදෙන්න...කතාව කියවලා හොර පාරෙන් යන්නේ නැතුව ලයික් කමෙන්ට් කරන්න හොදද...ඒ වගේමයි පේජ් එකත් follow කරන්න අමතක කරන්නත් එපා.අද චුට්ටයි...රෑ වෙනකොට තව එපියක් දෙන්න ට්‍රයි කරන්නම්.
තව එපියක් ඕනිනම් ලයික් කමෙන්ට් දාන්න හොදේ...😉